<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width">
    <title>GTA Vice City info</title>
    <link rel="stylesheet" type="text/css" href="../stilus/reset.css">
    <link rel="stylesheet" type="text/css" href="../stilus/elrendezes.css">
    <link rel="stylesheet" type="text/css" href="../stilus/alapstilus.css">
    <link rel="stylesheet" type="text/css" href="../stilus/osszetevok.css">
  </head>
  <body>
    <h1>Grand Theft Auto Vice City</h1>
    <p>A Grand Theft Auto név az első résszel egyszerűen belopta magát a játékosok szívébe. Ez egyfajta buzdító hatást mért a fejlesztőkre, majd úgy döntöttek, hogy a GTA sorozat második része után valami újat szeretnének alkotni. Ez sikerült is, hiszen bátran állíthatjuk, a GTA III nem csak a GTA franchise számára jelentett teljes mértékű generációváltást, hanem a TPS játékipar számára is egy indító löketként hatott. Röviden tömören, 2001 nem csak a GTA éve volt, hanem egy új stílusirányzaté is, melyet már nagyon sokan megpróbáltak lemásolni, szerencsére sikertelenül. A fejlesztőcsapat minden bizonnyal ezt figyelembe véve készítette el a franchise egyik legszínesebb részét, mely a napsütötte, neonfényben fürdő Vice City városát hozta el a sorozat rajongóinak, mellyel teljes mértékben egy fiktív, Miami-ban fellelhető metropolisz hangulatát próbálták visszaadni, több-kevesebb sikerrel.</p>
    <h2>A játék előzményei és megjelenése</h2>
    <p>A Grand Theft Auto – Vice City megjelenése újabb löketet indított el, melynek köszönhetően – épp úgy, mint a GTA III-nál, ismételten nagy mértékű negatív fogadtatás érte a játékot mind a bulvársajtó, mind pedig a neves politikusok részéről. Ez nem is meglepő, hisz a Rockstar Games ezúttal még keményebb módszereket felhasználva próbálta kifigurázni az amerikai kultúra nagyobb személyeit és szokásait, egy kevéske fekete humorral fűszerezve. Az erőszakos jelenetek miatt, a sorozat ezen részére még jobban rászálltak a külső szemlélők, az Amerikában megszálló etnikai kisebbségek kiparodizálása pedig még nagyobb csoportokat is a fejlesztő ellen fordított. Erre bizonyítékként szolgál az a 2003 novemberében történt eset, melynek során nagyobb kubai és haiti kisebbségek vezetői azzal vádolták meg a Rockstar Games fejlesztőcsapatát, hogy a játékban egyenesen a két etnikum ellen való fellépést próbálják felerősíteni. Mivel a dolog egészen az Egyesült Államok szövetségi törvényszékéig jutott, 2004-ben egy módosított verziót publikált a játék kiadója, melyben a fentebb említett csoportok által kifogásolt elemek kerültek eltávolításra.</p>
    <p>De nem csak az ilyen kaliberű támadások jelentettek problémát a sorozat ezen részére nézve… 2005 februárjában ugyanis beperelték a fejlesztőket, egy állítólagosan a játék által inspirált bűncselekmény miatt, melynek során egy tinédzser, három alabamai rendőrt gyilkolt meg, még 2003 júniusában. Az elkövető 17 éves Devin Moore, eredetileg egy autó eltulajdonítása miatt került a rendőrség szorításába, majd egy rendőr fegyverét megszerezve végzett vele és még két társával. Moore ezek után még egy járőr kocsi ellopásával menekült el a rendőr-főkapitányságról. Devin védőügyvédje Jack Thompson kijelentette, hogy védencét teljes mértékben a GTA – Vice City-ben tapasztalt grafikai terror késztette a bűncselekmény elkövetésére</p>
    <p>A dolog pikantériája az, hogy 2006 szeptemberében ismételten hallatott magáról Thompson. Akkoriban történt ugyanis, hogy egy Cody Posey névre hallgató tinédzser, különös kegyetlenséggel meggyilkolta apját, mostohaanyját és mostohanővérét. Habár Cody állapotát állítólagosan még egy Zoloft nevű antidepresszáns is befolyásolta, a dolog mégis a Grand Theft Auto számlájára került.</p>
    <h2>Elért eredmények</h2>
    <p>A GTA Vice city mindenki számára egy maradandó élmény, mely az 1980-as évekbeli Miami hangulatának visszaidézésének, a nosztalgikus hangulat keltésének köszönhető. Természetesen egy jó játék jutalmat is érdemel. Alant olvashatjátok, hogy a Grand Theft Auto II első mellékepizódja milyen díjakat zsebelt be.</p>
  </body>
</html>