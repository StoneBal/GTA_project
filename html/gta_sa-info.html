<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width">
    <title>GTA San Andreas info</title>
    <link rel="stylesheet" type="text/css" href="../stilus/reset.css">
    <link rel="stylesheet" type="text/css" href="../stilus/elrendezes.css">
    <link rel="stylesheet" type="text/css" href="../stilus/alapstilus.css">
    <link rel="stylesheet" type="text/css" href="../stilus/osszetevok.css">
  </head>
  <body>
    <h1>Grand Theft Auto San Andreas</h1>
    <p>A Grand Theft Auto San Andreas a méltán híres sorozat 6. epizódja, mely az eddigi legfejlettebb grafikai elemekkel, fizikával, valamint történettel rendelkezett a műfajban. A játék 2004. október 26-án jelent meg Amerikában, valamint 2 nappal később Európában, a PlayStation 2-es játékgépre, mely után a játékokkal foglalkozó magazinok közül majdnem az összes értékelte a játékot. A Rockstar Games örülhetett, ugyanis csak pozitív visszajelzést kaptak a lapok szerkesztőitől, melynek köszönhetően (vagy nem), 2004. december 16-án a fejlesztő bejelentette a PC-s és Xbox-os megjelenést, a játék hivatalos oldalán. A San Andreas úgy, mint ahogy a Vice City-nél is volt, pár hónappal a PlayStation 2-es megjelenés után jelent meg a többi platformra is. Az Xbox és PC platformra portolt verzió megjelenése ugyanazon a napon történt, melyszerint az amcsiknál 2005. június 7., az EU-ban viszont csak június 10-én vehették kezükbe a játékot a rajongók. A két kontinensen való megjelenés közti időeltérés nagyrészt a kiszállítási idő hibájának tudható be, szóval ez már egy megszokott recept a játékvilágban.</p>
    <h2>A grafika</h2>
    <p>A grafikai motor szerepét a Renderware tölti be, viszont ezúttal a Rockstar Games nagy hangsúlyt emelt a technológia fejlesztésére. Ugyan akadnak a játékban kisebb hibák, ezek közül a számítógépes és a PlayStation 2-es verzióban jelen lévő egyik legszembetűnőbb, hogy a karakterek ujjai össze vannak nőve, de ettől eltekinthetünk, épp úgy mint ahogy ezt eddig is tettük. A játék mint már azt említettem, ezen a téren nagyon sokmindenben fejlődött. Vegyük például a mindennapinak mondható grafikai elemeket. Ezek nagyrészt csak képekből álltak az előző verziókban, viszont itt már az engine gondoskodik ezekről is. Például a tűz, tűzként fog viselkedni a játékban és nem mindig ugyanazon helyen fognak égni a tárgyak, mint ahogy azt a Vice City-ben megszokhattuk, hanem folyamatosan továbbterjed más területekre. A másik fontos javítás nem más, mint a nagyrészt az előző részben bevezetett neonfények, dinamikus világítások fejlesztése. Mostmár ezek is többrészt, a modellben eltárolt adatok, és nem pedig úm. "a modellekhez hozzászerkesztett textúraeffektek". A játék grafikai részéhez tartozóan, említést kell tennünk a játék fizikájáról, melyen a fejlesztők szinte semmilyen mértékben sem változtattak. Ez persze nem jelenti azt hogy egy kerítés, aminek neki megyünk nem törik szét, de ez nem a "fizikának" köszönhető, hanem a fejlesztők által szépen megmunkált animációknak, melyekre persze még mindig nem hat a gravitáció. Miután ilyen gyönyörűen lehordtam a fejlesztők munkáját a játék fizikai elemeinek fejlesztésével kapcsolatban, említést kell tegyek a játékban található "vízrendszerről" is, mely ugyancsak sok fejlődésen ment keresztül. Sokan nyílvánvalóan emlékeztek még arra, mikor a Vice City-ben egy kocsi, valamilyen oknál fogva a víz tetején kötött ki és nem süllyedt el? Nos, ez a San Andreas-ban már nincs jelen többé. Sőt mi több! Itt mostmár a tenger alá is merülhetünk ha kedvünk tartja, mely egy másik világot tárhat szemünk elé.</p>
    <h2>Az AI</h2>
    <p>Következőként pedig jöjjön a mesterséges intelligencia kifinomultságának elemzése. Látszik hogy a Rockstar tanult az előző epizódok gyengeségéből, mivel itt is nagyon sokat fejlesztettek a játékon. Mint ahogy arra sokatok emlékszik, Vice City-ben a bűn heves üldözői gyakran követtek el elég vicces hibákat, valamint nagyrészt csak minket tartóztattak le (vagy csak akartak), mikor valami rosszat követtünk el. San Andreas-ban viszont ez másképp van.. Itt már sokkal fejlettebb a "bűnüldözés", ennek köszönhetően mostmár a játék az összes gyilkost, tolvajt, valamint egyéb bűnözőt megkülönbözteti és annak módján, el is intézi őket egy nagy adag rendőri társasággal, tehát mostmár mi is megtekinthetjük akár különböző, a játék által generált véletlenszerű üldözéseket és nem csak magunkon tapasztalhatjuk ezek hevességét. Fontos újítás még a fejlesztőktől a motoros rendőrök bevezetése a játékban, melynek köszönhetően már sehol sem érezhetjük magunkat biztonságban, ezáltal már sokkal nehezebb meglógni a fakabátok elől. Szembetűnő dolog még a játékban a járókelők "intelligenciája", mely ismét fejlődött egy keveset. A párbeszédeket kibővítették, ezáltal már sokkal értelmesebb és hosszabb beszélgetéseket folytatnak a járókelők egymással, valamint a játékban akár szerelmespárokat is láthatunk, kézenfogva sétálni. Valamint a járókelők megjegyzést fognak tenni kinézetünkre, függően attól hogy hajviseletünk és/vagy ruházatunk a jelenlegi időszaknak mennyire megfelelő.</p>
    <h2>A harcrendszer</h2>
    <p>Az egyetlen olyan elem a játékban, melyet szinte teljesen átdolgozott a R* az nem más mint a harcrendszer. A szabad kézzel harcolni szerető játékosoknak kedveztek a fejlesztők a legtöbb újítással, mivel a játék során megtanulhatunk más és más harctechnikákat (ezalatt értve az utcai verekedéstől a kung-fuig mindent!), melyek fizikumunk fejlődésével lesznek elsajátíthatóak. De ne higgyétek hogy csak a közelharci téren változtattak a fejlesztők! A fegyverek használatával a játék fejleszti a játékos tapasztalatát az adott fegyver technikájával kapcsolatosan, ezáltal különböző szintekre érve fejlődik a célzás, valamint ezáltal az utolsó szinten, néhány fegyverrel képes lesz játékosunk 2 kézzel is bánni, amolyan igazi Rambo stílusban.</p>
    <h2>A terület</h2>
    <p>A fejlesztők itt is dobni akartak egy kicsit a játékélményen, ez sikerült is nekik, mert a játékban bejárható terület a Vice City alapterületének több mint 6x-osa! Ezúttal a tájak, illetve pályarészek nem olyan monoton szinten ismétlődőek mint ahogy az az előző epizódokban tapasztalható volt, ugyanis ezúttal nem egy város lesz a helyszín, hanem egy egész állam, melynek neve San Andreas. Az állam 3 városból áll és azok között vidéki, sivatagi részek töltik ki az üres részeket. A 3 város neve: Los Santos (Los Angeles), San Fierro (San Francisco), Las Venturas (Las Vegas). A "kitalált" városnevek mind, a valóságban is fellelhető városok nevéhez hasonló elnevezést kaptak, szóval nem nehéz kikövetkeztetni hogy melyek ezek. A játékban fellelhető városokat a Rockstar teljes mértékben a valósághűségre alapozta, ennek köszönhetően nagyon sok, a valóságban is fellelhető épületre találunk rá a játékban. A fejlesztő csapat gondolt még az épületek kidolgozottsági szintjének növelésére, szóval ezentúl a játékban fellelhető főbb épületek 70%-a rendelkezik kidolgozott belső térrel, melyet kedvünkre bejárhatunk. Másik érdekes funkció még a területfoglalás, mely során megadott területeket tudunk a bandánknak megszerezni.</p>
    <h2>A bandák</h2>
    <p>Mint ahogy a hivatalos képekből kiderült, a játékban a különböző féle bandák nagy szerepet játszanak, a történet során. A játék nagy mértékben a bandaháborúzásról, valamint az ellenséges területek elfoglalásáról szól, mely igen érdekessé teszi a játékmenetet. A fő karakterünknek is van egy bandája, mely természetesen az állam egyik legcsóróbb bandája ként kezd, nekünk pedig a célunk az, hogy a széthullott bandát újra az államban található legerősebb bandává tegyük. Mint azt már említettem, az ellenséges bandák területeit el kell foglalnunk, ennek köszönhetően minél több területünk van, annál jobban tisztelnek minket az emberek, ami azért fontos mert a küldetések között van olyan, mely teljes mértékben a tisztelet szintünktől függ. A tisztelet határozza meg a bandatoborzást is, tehát minél nagyobb az ismerettségünk szintje az utcákon, annál több bandatagot toborozhatunk a csapatunkba.</p>
    <h2>A járművek</h2>
    <p>Az előző részben már láthattuk hogy a Rockstar North-osok próbáltak újításokat vinni a játékba. Motorok, helikopterek, egy hidroplán, valamint jóval több vízi jármű is bekerült a repertoárba, ennek köszönhetően 107 közlekedési alkalmatosság volt megtalálható a játékban. Egyetlen dolog amit hiányoltak a játékosok, mely a GTA3-ban megtalálható volt, az a vonatok jelenléte. Nos, a fejlesztőknek sikerült megint kitenniük magukért, megmutatták milyen is egy olyan játék, melyet odafigyeléssel, valamint a játékosok igényeire szabásával készítenek el. San Andreas-ban több mint 200 jármű áll rendelkezésünkre, a széles választékban megtalálható nagyon sok repülő, újabb motorok, vonatok és biciklik is, valamint sok egyéb dolog, melyet nem sorolnék fel. A hangsúlyt nem a játékban fellelhető modellek törésmodelljére tették fel, hanem azok alap modelljeinek kidolgozottságára, valamint egyéb kiegészítőire is. Itt már lehetőségünk akad tuningolni is járgányainkat, amolyan NFS stílszerűen, erre is több helyen van lehetőségünk, mivel a járművek itt is, mint az előző Grand Theft Auto epizódokban, kategóriákba vannak fűzve. Lowriderek, vadászrepülőgépek, valamint különféle változatos járművek várnak minket San Andreas államában.</p>
  </body>
</html>